# **Peygamberlerin Özellikleri ve Görevleri**



## **Peygamberlerin Özellikleri (Sıfatları):**

1. **Sıdk:** “Doğru olmak” demektir. Peygamberler sözlerinde ve işlerinde doğru insanlardır. Asla yalan söylememiş, hile ve haksızlık yapmamışlardır.

2. **Emanet:** “Güvenilir olmak” demektir. Bütün peygamberler güvenilir insanlardır. Onlar yaşadıkları toplumda sözleriyle ve davranışlarıyla insanların güvenini kazanmışlardır.

3. **Fetanet:** “Akıllı ve zeki olmak” demektir. Peygamberler akıllı ve zeki kişilerdir. Yüce Allah’ın kendilerine verdiği bu sorumluluğu, ağır görevi yerine getirebilmeleri için çok akıllı ve zeki olmaları gerekir.

4. **İsmet:** “Günah işlemekten kaçınmak” demektir. Peygamberler gizli ve açık her türlü kötülükten ve günahtan kaçınmışlardır.

5. **Tebliğ:** “Açıklamak, bildirmek” demektir. Peygamberler Allah’tan aldıkları mesajları olduğu gibi, hiç değiştirmeden insanlara açıklayıp öğretmişlerdir.

**Mucize:** Allah’ın izniyle sadece Peygamberlerin yapabildiği olağanüstü işler, hareketler. Peygamberler insanların iman etmelerine yardımcı olmak ve onları ikna etmek amacıyla mucize göstermişlerdir.

**Peygamberlerin Görevleri:**

» Allahü Teala’nın emirlerini ve yasaklarını bütün insanlara duyurmak (tebliğ etmek)

» Allah’ın ayetlerini insanlara açıklayıp öğretmek

» Yüce Allah’ı insanlara en doğru şekilde tanıtmak

» İnsanlara inanç esaslarını ve ibadetin nasıl olacağını öğretmek

» İnsanlara güzel örnek olmak

» Görevlerini yaparken zorlayıcı değil müjdeleyici ve kolaylaştırıcı olmak
