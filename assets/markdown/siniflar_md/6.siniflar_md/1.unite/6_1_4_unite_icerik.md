# **Vahiy ve Vahyin Gönderiliş Amacı**

**Vahiy:** Allah’ın Peygamberlere gönderdiği mesajlara vahiy denir.

**İlahi Kitap:** Yüce Allah’ın Peygamberler aracılığıyla insanlara gönderdiği ve içinde Allah’ın emirlerinin, yasaklarının, mesajlarının yer aldığı kitaba ilahi kitap denir.

**Suhuf:** Sayfalar halinde gönderilen ilahi kitaplara suhuf denir.Yüce dinimiz İslam, sadece Kur’an-ı Kerim’e değil, Allah tarafından daha önce indirilen kutsal kitaplara da inanmamızı emretmiştir.

> “Onlar sana indirilene de senden önce indirilene de inanırlar. Ahirete de kesin olarak inanırlar.” (Bakara suresi, 4. ayet)

## **Allah niçin vahiy göndermiştir:**

» İnsanların Allah’ı bilip tanımaları için

» İnsanların dünyada ve ahirette kurtuluşa ermeleri için

» İnsanların yanlış inançlara yönelmemeleri için

» İnsanların barış içinde, huzurlu, mutlu yaşamaları için

» İnsanların güzel ahlakı öğrenerek doğru davranışlar sergilemeleri için

» İnsanların Allah’a nasıl ibadet edeceklerini öğrenmeleri için

> “Biz bu kitabı sana sırf hakkında ihtilafa düştükleri şeyi insanlara açıklayasın ve iman eden bir topluma da doğru yolu göstersin ve rahmet olsun diye indirdik.” (Nahl suresi, 64. ayet)
