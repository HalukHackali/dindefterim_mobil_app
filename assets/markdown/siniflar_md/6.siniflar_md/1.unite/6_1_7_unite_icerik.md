# **Kunut Duaları ve Anlamları**


**“Kunut”** sözcüğü; Allah’ın yaratmış olduğu herhangi bir hayrı elde etmek ya da düşmanın kötülüğünden, doğal afetlerden, salgın hastalıklardan kurtulmak için dua ederek namazda Allah’a sığınmak demektir. Kunut duaları, yatsı namazının hemen ardından kılınan vitir namazının üçüncü rekatında, Fatiha suresi ve bir sure okunduktan ve de tekbir alındıktan sonra okunan dualardır. Vitir namazının bu üçüncü rekatında Kunut dualarını okumak vacibtir. Vitir namazını ister cemaatle ister tek başına kılalım Kunut dualarını içimizden okuruz. Bu dualarda Allah’tan yardım ve bağışlanma dilenir. Verdiği nimetlerden dolayı Allah’a şükredilir. Yalnızca Allah’a ibadet edildiği belirtilir.

**Okunuşu**

1. Allâhümme innâ nesteînüke ve nestağfirüke ve nestehdik. Ve nü’minü bike ve netûbü ileyk. Ve netevekkelü aleyke ve nüsni aleykel-hayra küllehü neşkürüke ve lâ nekfürüke ve nahleu ve netrükü men yefcürük.

**Anlamı**

“Allahım! Senden yardım isteriz, günahlarımızı bağışlamanı isteriz, senden bizi hidayete erdirmeni isteriz. Sana inanırız, sana tevbe ederiz. Sana güveniriz. Bize verdiğin bütün nimetleri bilerek seni hayır ile överiz. Sana şükrederiz. Seni asla inkar etmeyiz. Nimetlerini inkar eden ve sana karşı geleni bırakırız.”

---

**Okunuşu**

2. Allâhümme iyyâke na’büdü ve leke nüsalli ve nescüdü ve ileyke nes’a ve nahfidü nercû rahmeteke ve nahşâ azâbeke inne azâbeke bilküffâri mülhık.

**Anlamı**
“Allahım! Biz yalnız sana kulluk ederiz. Namazı yalnız senin için kılarız, ancak sana secde ederiz. Yalnız sana koşar ve sana yaklaştıracak şeyleri kazanmaya çalışırız. Rahmetini dileriz. Azabından korkarız. Şüphesiz senin azabın kafirlere ulaşır.”
