# **Namazın Kılınışı**

## **Namazın Farzları (Şartları)**

### **Namazın Hazırlık Şartları (dışındaki farzlar):**

» **Hadesten taharet:** Abdest veya gusül abdesti almak

» **Necasetten taharet:** Namaz kılınacak yerin ve elbiselerin temiz olması

» **Setr-i avret:** Namazda örtülmesi gereken yerleri örtmek

» **İstikbal-i kıble:** Namazda kıbleye doğru yönelmek

» **Vakit:** Kılacağımız namazın vaktinin girmiş olması

» **Niyet:** Kılacağımız namaza niyet etmek.

> Örnek: Tek başımıza namaz kılarken **“Niyet ettim Allah rızası için sabah namazının farzını kılmaya. Cemaat halinde kılarken “Niyet ettim Allah rızası için sabah namazının farzını kılmaya, uydum imama.”**

---

### **Namazın Kılınış Şartları (içindeki farzlar):**

» **İftitah tekbiri:** Başlama tekbiri. Namaza “Allahü ekber” diyerek başlamak

» **Kıyam:** Namazda ayakta durmak

» **Kıraat:** Namazda ayaktayken Kur’an’dan birkaç ayet veya bir sure okumak

» **Rüku:** Kıyamdan sonra elleri dizlere koyup eğilmek

» **Secde:** Rükudan sonra yere kapanmak (elleri, dizleri, alnı ve burnu yere koymak ve arka arkaya iki defa secde yapmak)

» **Kade-i ahire:** Namazın sonunda “tahiyyat” duası okuyacak kadar oturmak.

---

## **Abdest – Gusül – Teyemmüm**

### **➤ ABDEST**

Abdest, vücudumuzun belirli organlarını usulüne uygun olarak yıkamak ve başımızı mesh etmek suretiyle yapılan temizlik niteliğinde bir ibadettir. Abdest almak, namaza hazırlık (namazın dışındaki) şartlarındandır.”Ey iman edenler! Namaz kılmaya kalktığınız zaman yüzlerinizi, dirseklerinize kadar ellerinizi yıkayın, başlarınızı mesh edip topuklara kadar ayaklarınızı yıkayın…” (Maide suresi, 6. ayet)

**Abdestin Farzları:**

» Yüzü yıkamak

» Kolları dirseklerle beraber yıkamak» Başımızın dörtte birini ıslak elle mesh etmek» Ayakları topuklarla birlikte yıkamak.

**Abdestin Alınışı:**

» Önce euzü-besmele çekilir (Euzübillahi mineşşeytanirracim. Bismillahirrahmanirrahim.)

» Niyet edilir (Niyet ettim Allah rızası için abdest almaya)

» Eller bileklere kadar üç kez yıkanır

» Ağız ve burun üç kez yıkanır

» Yüz, üç kez yıkanır

» Önce sağ kol, sonra sol kol dirseklerle beraber üç kez yıkanır

» Başımızın dörtte biri ıslak elle mesh edilir

» Kulaklar temizlenir ve boyun mesh edilir

» Önce sağ ayak, sonra sol ayak topuklarla birlikte üç kez yıkanır+Abdesti Bozan Durumlar:» Tuvalet ihtiyacını gidermek

» Yellenmek

» Kusmak

» Uyumak veya bayılmak

» Vücuttan kan, irin vb çıkması

---

### **➤ BOY ABDESTİ (gusül)**

**Boy Abdesti:**

Euzü besmele ve niyet ederek vücudumuzu hiç kuru yer kalmayacak şekilde yıkamak.”Eğer cünüp oldunuz ise boy abdesti alın…” (Maide suresi, 6. ayet)

**Boy Abdesti Niçin Alınır:** Boy abdesti akıllı ve ergenlik çağına ulaşmış kişilere ait bazı özel durumlarda, maddi ve manevi kirlerden temizlenmek amacıyla alınır. Bu durumlarda gusül abdesti almak Allah’ın bir emridir. Bunun dışında cuma ve bayram gibi özel günlerde de boy abdesti almak Peygamber Efendimizin bir sünneti olup çok sevaptır.

**Boy Abdestinin Farzları:**

» Ağzı temizlemek

» Burnu temizlemek

» Bütün vücudu kuru yer kalmayacak şekilde yıkamak

**Boy Abdestinin Alınışı:**

» Euzü besmele çekilir

» Niyet edilir. “Niyet ettim Allah rızası için gusül abdesti almaya”

» Ağız bol su ile temizlenir

» Burun bol su ile temizlenir

» Bütün vücut kuru yer kalmayacak şekilde yıkanır

---

### **➤ TEYEMMÜM**

**Teyemmüm:** Abdest veya gusül abdesti için su bulunamadığı ya da suyun kullanıma elverişli olmadığı durumlarda toprak ile alınan abdesttir. Bu, toprak cinsinden bir şey de olabilir.

“…Su bulamadığınız zaman temiz bir toprakla teyemmüm edin…” (Nisa suresi, 43. ayet)

**Teyemmümün farzları:**

1- Niyet etmek

2- Elleri toprağa sürüp yüzü meshetmek, tekrar elleri toprağa sürüp kolları meshetmek

**Teyemmüm nasıl alınır:**

1- Önce euzü besmele çekilir.

2- Ardından niyet edilir. “Niyet ettim Allah rızası için teyemmüm almaya”

3- Eller toprağa vurulur.

4- Eller toprağa vurulduktan sonra silkelenir ve yüze sürülür.

5- Eller tekrar toprağa vurulur.

6- Eller toprağa vurulduktan sonra silkelenir, önce sağ kol, sonra da sol kol mesh edilir.

---

# Namazın Kılınışı

Namaz kılmak akıllı ve ergenlik çağına gelmiş bütün Müslümanlara farzdır. Eğer elimizde olmayan sebeplerle namazı vaktinde kılamazsak daha sonra ilk fırsatta bu namazın borcu yerine getirilir. Buna kaza namazı denir. Beş vakit namazın sadece farzları kaza edilir. Sünnetlerinin kazası gerekmez. Vitir namazı da kaza edilir. Namazların kılınışı genel olarak birbirine benzer. Aralarında küçük farklar bulunmaktadır.

## **Namazın Bölümleri ve Namazda Okunan Tesbihler**

**Rekat:** Namazlarda ayakta durma, rüku ve secde kısımlarından oluşan her bir bölüm.

**Tekbir:** “Allahü ekber” demektir. Namaza başlamadan önce niyet edilir. Daha sonra başlama tekbiri alınır. Başlama (İftitah) tekbirinde eller baş hizasında kaldırılır. Avuç içi karşıya bakar, baş parmaklar kulağa değer ve “Allahü ekber” denilerek tekbir alınır. Eller kulağa değince tekbirin bitmesi gerekir. Bunun yanında rükudan kalkışta söylenen tesbih hariç namazdaki diğer bütün hareketleri yaparken tekbir alınır. Sadece başlama tekbirinde eller baş hizasına kaldırılır. Diğer tekbirler söz ile yapılır.

**Kıyam ve Kıraat:** Kıyam ayakta durmak, kıraat ise ayakta iken Kur’an’dan bir veya birkaç ayet, sure okumak demektir.


**Rükû:** Namazda kıyamdan sonra eğilmek demektir. Rükuda en az üç defa (5 veya 7 de olur) “Sübhane rabbiyel azim” denilir. Rükûdan doğrulurken “Semi Allahü limen hamideh” denilir. Rükû ile secde arasında ayakta iken “Rabbena lekel hamd” denilir.

**Secde** Rükudan sonra namazda elleri, alnı, burnu, dizleri yere koyarak yere kapanmak demektir. Secde her rekatta ikişer defa yapılır. Secdede “Sübhane rabbiyel a’lâ” denilir.


**Oturuş (Kade):** Namazda oturmak demektir. Bu oturuş ara oturuş ise tahiyyat duası (ikindi ve yatsının ilk sünnetlerinin birinci oturuşunda salli-barik ilave edilir), son oturuş ise tahiyyat, salli barik ve rabbena duaları okunur.


+**Selam:** Namaz bitince önce sağ tarafa, sonra sol tarafa “Es-selamü aleyküm ve rahmetullah” diyerek selam verilir.

• Selam verildikten sonra “Allahümme entes selam ve minke’s-selam. Tebarekte yâ zel-celali vel ikram” denilir.

• Daha sonra “Allahümme salli alâ seyyidinâ Muhammedin ve alâ âli seyyidinâ Muhammed” denilir.

• Ayetel kürsî okunur ve arkasından otuz üç defa “Sübhanallah”, otuz üç defa “Elhamdülillah”, otuz üç defa “Allahü ekber” denilerek tesbih çekilir.

• En sonunda dua edilerek namaz bitirilir.

NAMAZ TABLOSU
