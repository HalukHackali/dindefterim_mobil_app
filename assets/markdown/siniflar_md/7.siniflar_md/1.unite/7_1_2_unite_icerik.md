# **Meleklere İman**

Allahü Teala’nın nurdan yarattığı, gözle görülmeyen varlıklara melek denir. Meleklere inanmak, imanın şartlarından biridir.

### **Meleklerin Özellikleri ve Görevleri:**

**Melekler;**

» İnsanlar veya hayvanlar gibi maddi bir bedene sahip değildir

» Gözle görülmezler

» Yeme, içme, uyuma ihtiyaçları yoktur

» Erkeklik, dişilik özelliklerine sahip değildir

» Evlenip çoğalmazlar

» Çok hızlı hareket ederler

» İrade sahibi değildir, sadece Allah’ın kendilerine verdiği görevleri yaparlar

» Sürekli Allah’a ibadet ederler, hiç isyan etmezler, günah işlemezler

» Farklı şekillere bürünebilirler, örneğin Cebrail (a.s.) bazen Peygamberimiz’e insan şeklinde gelmiştir

» Kanatlı varlıklardır

» Allah’ın haber verdiklerinin dışında geleceği bilmezler

### **Kur’an’da Adı Geçen Melekler ve Görevleri:**

**Dört Büyük Melek:**

**Cebrail** Allah’tan aldığı vahiyleri Peygamberlere iletmekle görevli melek.


**Azrail:** Allah’ın izniyle eceli gelenlerin canını almakla görevli melek.

**Mikail:** Evrende meydana gelecek doğa olaylarını düzenlemek ve yürütmekle görevli melek.

**İsrafil:** Kıyamet vakti geldiğinde “sûr” denilen alete üfleyip kıyameti ilan etmekle görevli melek.

**Bunların dışında;**

**Hafaza:** Koruyucu melekler.

**Kiramen Kâtibin:** Sevaplarımızı ve günahlarımızı kaydeden melekler.

**Münker-Nekir:** Vefat eden insanları sorgulamakla görevli melekler.


**Meleklere İnanmanın Davranışlarımızın Güzelleşmesine Katkısı:**

» Yaptığı davranışların, Kiramen Katibin melekleri tarafından sürekli kayıt altına alındığının bilincinde olan bir insan kötülük yapmamaya özen gösterir.

» Melekler insanları her zaman iyi ve doğru davranış yapmaya yönlendirirler.

» Melek inancı insanı kararlı, çalışkan olmaya yöneltir.

» Melekler her zaman insanların iyiliğini isterler.

» Meleklere inanan bir insan, zorluklar karşısında ümitsizliğe kapılmaz.
