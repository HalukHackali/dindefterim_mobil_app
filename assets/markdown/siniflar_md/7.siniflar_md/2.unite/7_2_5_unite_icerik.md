#  **Hz. İsmail (a.s.)**

Hz. İbrahim (a.s.), Hz. Hacer’le evlendi. Yüce Allah’tan “Rabbim! Bana iyilerden olacak bir evlat ver.”15 diye dua ederek bir çocuk istedi. Allah (c.c.), Hz. İbrahim’e (a.s.) akıllı ve edepli bir oğul müjdesi verdi.16 Hz. İbrahim de (a.s.) oğluna, İsmail adını
koydu.

Hz. İbrahim (a.s.), eşi Hacer’i ve oğlu İsmail’i (a.s.) alarak Şam’dan Mekke’ye geldi. Issız, kurak ve kimsenin bulunmadığı bir tepeye Hz. Hacer’i ve oğlunu bıraktı. Onların yanına biraz hurmayla su koydu. Burada onları tek başına bırakıp geri dönmek üzere yola koyuldu. Hz. Hacer arkasından Hz. İbrahim’e (a.s.) seslendi:

- Ey İbrahim, hiçbir şeyin bulunmadığı bu ıssız vadide bizi bırakıp nereye gidiyorsun?

Hz. İbrahim (a.s.) cevap vermedi, sustu.

Hz. Hacer tekrar tekrar aynı sözleri söylese de Hz. İbrahim (a.s.) dönüp cevap vermeyince çaresiz kalan Hz. Hacer:

- Ey İbrahim, sana bunu Allah (c.c.) mı emretti? diye sordu.

Bu soru üzerine Hz. İbrahim (a.s.):

- Evet, Allah (c.c.) emretti, diyerek cevap verdi.

Hz. Hacer aldığı cevap karşısında büyük bir teslimiyetle şöyle dedi:

- Öyleyse Yüce Allah bizim yok olup gitmemize izin vermez. O bizi korur.

Hz. Hacer, ıssız bir vadide baş başa kaldığı oğlunun yanına döndü. Hz. İbrahim (a.s.) ise eşi ve oğlundan uzaklaştıktan sonra Allah’a (c.c.) şöyle dua etti:

- “Rabbimiz! Ben çocuklarımdan bazısını, senin kutsal evinin (Kâbe’nin) yanında ekin bitmez bir vadiye yerleştirdim. Rabbimiz! Namazı dosdoğru kılmaları için (böyle yaptım). Sen de insanlardan bir kısmının gönüllerini onlara meylettir, onları ürünlerden rızıklandır, umulur ki şükrederler.”

Hz. İbrahim’in (a.s.) bu duasını Yüce Allah kabul etti. Çölün ortasında suyu tükenen Hz. Hacer’e bebeği için su aradığında zemzemi ikram etti. Ardından Hz. Hacer’e “Zayi ve helak oluruz diye sakın korkmayın! İşte şurası Allah’ın evidir. O evi şu çocukla babası  yapacaktır. Muhakkak ki, Allah o işin ehlini zayi etmez!” sözleriyle teselli ederek Yüce Allah’ın evi olan Kâbe’yi yapma şerefini eşine ve oğluna nasip edeceğinin müjdesini verdi. Böylece çölün ortasında zemzemin çıkmasıyla Mekke rızıklandı ve inananlar için güvenli kılındı.

Hz. İbrahim (a.s.) zaman zaman oğlunu ve eşini ziyaret etmek için Mekke’ye geldi, onlarla ilgilenip vakit geçirdi. Oğlu babasıyla beraber yürüyüp gezecek çağa erişince Hz. İbrahim (a.s.), Allah (c.c.) tarafından Hz. İsmail ile imtihan edildi. Baba ve oğul Allah'ın (c.c.) emrine itaat edince mükafatlandırıldı.

Aradan yıllar geçti, Hz. İsmail (a.s.) büyüdü ve evlendi. Sözüne sadık23, sabırlı, iyi bir insan oldu. Halkına namazı ve zekâtı emretti. Böylece Yüce Allah’ın hoşnutluğu nu kazandı. Allah (c.c.) da Hz. İsmail’i (a.s.) âlemlere üstün kıldı.27 Hz. İbrahim (a.s.) bir gün oğlunu ziyarete geldi. Hz. İsmail’i (a.s.) zemzem kuyusunun yakınında okunun tamiriyle uğraşırken gördü. Babasını gören Hz. İsmail (a.s.) onu karşıladı. Hz. İbrahim (a.s.) oğluna:

- Ey İsmail! Rabbin kendisi için bir ev inşa etmemi bana emretti, dedi.

Hz. İsmail (a.s.):

- O halde Rabbinin emrini yerine getir, diye cevap verdi.

Hz. İbrahim (a.s.):

- Ancak Yüce Allah senin de bu evi yapmamda bana yardım etmeni istedi, diye karşılık verince,

Hz. İsmail (a.s.):

- Öyleyse yardım ederim, diyerek her türlü yardıma hazır olduğunu ifade etti.

Hz. İbrahim (a.s.) oğluna yüksekçe olan bir yeri işaret ederek Allah’ın (c.c.) evinin nereye inşa edileceğini gösterdi.28 Kâbe’nin yapılacağı yer Allah (c.c.) tarafından be- lirlendi.29 Baba oğul Kâbe’nin temelini atıp duvarlarını yükseltmeye başladı. Hz. İsmail (a.s.) babasına taş getirerek yardım etti ve nihayet Kâbe tamamlandı. Hz. İbrahim (a.s.) ve oğlu Hz. İsmail (a.s.) Kâbe’nin çevresinde dönerek Yüce Allah’a “... Ey Rabbimiz! Bizden kabul buyur! Şüphesiz sen hakkıyla işitensin, hakkıyla bilensin.30” şeklinde dua etti. Hem kendilerinin hem de soylarının yalnızca Allah’a (c.c.) boyun eğenlerden olabilmesi için Rablerine yalvardılar, ibadet yerlerini ve ilkelerini öğrenmek için yardım istediler ve tövbe ettiler.31 Böylece yeryüzündeki ilk mabet32 dualar eşliğinde inşa edilmiş oldu. Yüce Allah’ın evi olan Kâbe, insanlar için güvenli bir toplanma yeri oldu. Burası “... Tavaf edenler, kendini ibadete verenler, rukû ve secde edenler
için evimi (Kâbe’yi) tertemiz tutun...”34 emriyle daima tertemiz tutuldu. Günümüz- de de dünyanın dört bir yanından gelen Müslümanlar, Kâbe’nin çevresinde dönerek ibadet etmekte ve Yüce Allah’a dualar eşliğinde şükretmektedir.



