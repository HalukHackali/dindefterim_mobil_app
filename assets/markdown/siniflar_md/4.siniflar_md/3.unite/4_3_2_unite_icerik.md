# İnsani İlişkilerin Temeli: Sevgi ve Saygı

• İnsanların birlikte yaşayabilmeleri için
gereken en önemli şey sevgi, saygı ve
merhamettir.

• Yüce Allah bizlere iyilikle, sevgiyle ve
birbirimize yardım ederek yaşamamızı
öğütlemiştir.

**Sevgi;** insanı bir şeye veya bir kimseye karşı yakın ilgi ve bağlılık göstermeye yönelten duygudur.

Sevgi insanı insan yapan en önemli değerdir.

Sevgi sayesinde insanlar birbirlerine şefkat ve merhamet duyarlar.

• Sevdiğimiz zaman insanlara zarar vermeyi düşünmez, onların ihtiyacı olan konularda yardımcı olmak isteriz.


• Arkadaşlarımızla iyi geçinir, sevinçlerimizi paylaşarak çoğaltmaya, üzüntülerimizi ise paylaşarak azaltmaya çalışırız.

• Sevginin olmadığı ortamlarda ise kötü davranışlar ortaya çıkar ve toplumun huzuru bozulur.

Arkadaşlarımızla ve çevremizdeki insanlarla huzur içinde yaşayabilmemiz için sevginin yanında saygı da gereklidir.

**Saygı;** bir kimseye, bir şeye karşı dikkatli, özenli, ölçülü davranma, başkalarını rahatsız etmekten çekinme duygusudur.

• Herkes aynı oyunu sevmek veya aynı rengi beğenmek zorunda değildir.

• Bu nedenle sadece bizim tercihlerimizin ve beğendiklerimizin en güzel olduğunu düşünmemeliyiz.

• Farklılıkların aramızda huzursuzluk oluşturmasına ve bu yüzden aramızdaki sevginin azalmasına izin vermemeliyiz.

## **Anne Babayla İlişkiler**

• İnsan bakıma muhtaç olarak doğar.

• Anne, baba ya da büyüklerinin desteği ile hayata tutunur.

• Yeme, içme, giyinme, barınma gibi temel ihtiyaçları aile büyükleri tarafından karşılanır.

• Anne ve babalar, çocukları için her türlü fedakârlığı yapar.

• Çocuklarıyla ilgilenir, sorunlarını çözmede onlara yardımcı olurla

• İslam dini anne baba hakkına büyük önem verir. Yüce Allah şöyle buyurmuştur:

**“Rabbin, kendisinden başkasına asla ibadet etmemenizi, anaya babaya iyi davranmanızı kesin olarak emretti...”**(İsrâ suresi, 23. ayet.)

• Aile içinde çocukların anne babalarına karşı bazı sorumlulukları vardır.

• Çocuğun en temel görevi, onu fedakârlıklarla büyüten anne ve babasına ve aile büyüklerine iyi davranmaktır.

• Onların dine uygun olan isteklerini yerine getirmektir.

• Anne babamız ve aile büyüklerimize karşı saygılı davranmamız önemlidir.

• Aile büyüklerinin, dine uygun olarak verdikleri görevi yerine getirmek, uyuyan ya da çalışan biri varsa sessiz olmak, misafir gelince ilgilenmek, büyüklerin ellerini öpmek ve daha birçok davranış aile içindeki saygının göstergesidir.

### **Anne babamıza ve aile büyüklerimize karşı görevlerimiz:**

1 -  Dine uygun olan isteklerini yerine getirmek.

2 - Daima güler yüz ve yumuşaklık göstermek

3 - Saygıda kusur etmemek.

4 - Sıkıntıya düştüklerinde yardım etmek.

5 - Ölmüşlerimizi hayırla anmak.

6 - Onlara dua etmek.

## **Kardeşlerle İlişkiler**

• Aile içinde kardeşler arasında güçlü bir bağ
vardır.

• Kardeş, insanın ilk arkadaşıdır.

• Kardeşler birbiriyle aynı aile ortamını paylaşır ve
birlikte büyürler.

• Aynı ortamda yetişmiş olan kardeşlerin birçok
ortak anısı vardır.

• Kardeşler arasındaki ilişkide büyüklerin küçüklere örnek olması, onlara
sevgiyle yaklaşması gerekir.

• Böylece küçükler de büyüklerine karşı saygılı olur ve onların öğütlerini dinlerler. Böyle davranmaları kardeşlerin iyi geçinmelerini sağlar.

Benzer ve farklı yönlerimizle kardeşlerimizle dayanışma içinde olmamız önemlidir.

Kardeşlerimizle yardımlaşmak hem bizi hem de ailemizi mutlu eder.

Ödevlerimizi yaparken, bir konuda karar verirken, sofrayı toplarken ve daha birçok konuda birbirimize yardım etmemiz gerekir.

## **Akrabalarla İlişkiler**

• Anne babamız ve kardeşlerimiz bizim çekirdek ailemizdir. Bunun yanında bir de geniş ailemiz vardır.

• Dede, nine, teyze, amca, dayı, hala ve onların çocukları bizim geniş ailemizi oluşturur.

• Bu kişiler aynı zamanda bizim akrabalarımızdır ve çekirdek ailemizden sonra bize en yakın olan kişilerdir.

• Akrabalarımızla ilişkilerimiz önemlidir.

• Çünkü ailemizin bir parçası da akrabalarımızdır.

• Akrabalar zor zamanlarında birbirlerinin yardımına ilk koşan kişilerdir.

• İnsanlar üzüntülerini ilk olarak akrabalarıyla paylaşırlar, sorunlarını birlikte çözer ve birbirlerine destek olurlar.

• Hz. Peygamber akrabalarını hiç ihmal etmemiş ve onları her fırsatta ziyaret etmiştir.

• Hz.Peygamber akrabalarının zor durumlarında onlara yardım etmiş, elindekini onlarla paylaşmıştır.

• Hz. Peygamber, bizlere de akrabalarımıza karşılıksız bir şekilde yardımda bulunmayı, onlardan kötülük görsek bile affedip onlara iyilik yapmayı öğütlemiştir.


## **Komşularla İlişkiler**

• İnsanlar için yalnız yaşamak zordur.

• Bu yüzden köy, şehir gibi yerlerde birbirine yakın evlerde yaşamayı tercih ederler.

• Birbirine yakın yaşayan bu insanlara komşu denir.

• Komşularımız bize en yakın kişiler arasındadır.

• Onlarla gün içinde çokça karşılaşırız.

• Hatta apartmanlarda yaşayan insanlar, birbirine çok daha yakın mesafelerde yaşarlar.

• Evimizde karşılaştığımız acil bir olayda ilk olarak komşumuzun kapısını çalar, ondan yardım isteriz. Bu yüzden komşularımız bizim için önemlidir.

• Hz. Peygamber iyi bir komşuyu mutluluk kaynağı olarak görmüştür.

• Komşuların birbirleriyle iyi geçinmesini çok önemsemiş ve hediyeleşip ikramlarda bulunulmasını tavsiye etmiştir.

## **Arkadaşlarla İlişkiler**

• İnsanlar çevrelerinde vakit geçirebilecekleri ve konuşabilecekleri birilerine ihtiyaç duyarlar.

• Birileriyle arkadaşlık yapmak yaptığımız etkinliklerden, oyunlardan zevk almamızı sağlar.

• Üzüntümüzü, sırrımızı, sevincimizi paylaşabileceğimiz birilerinin var olduğunu bilmek bizlere güven verir.

• Arkadaşlarımızla oyun oynarken veya sohbet ederken mutlu olmamızın sebebi, onlara duyduğumuz sevgidir. Çünkü arkadaşlıklar sevgi üzerine kurulur.

• Hz. Peygamber sevginin arkadaşlıklarımız üzerindeki önemini şu sözü ile bildirmiştir:

**“Kişi sevdiği ile beraberdir.”**(Tirmizî, Zühd, 50.)

• Hepimiz zaman zaman arkadaşlarımızı kırabilir veya arkadaşlarımıza kırılabiliriz.

• Ancak böyle durumlarda bizim de hata yapabileceğimizi unutmamalıyız.

• Hataları affetmeli ve bilmeyerek de olsa kırdığımız bir arkadaşımız varsa özür dilemeliyiz.

• Etrafımızda birbirine kırılmış arkadaşlarımız varsa onları görmezlikten gelmemeliyiz.


## **Öğretmenlerle İlişkiler**

• İlim öğrenen ve öğrendiklerini uygulayan kişiler toplumda ve Allah katında daha değerli olurlar.

• Bu yüzden ilim sahibi olmak için çeşitli kitaplar okur, okullara gider ve eğitimler alırız.

• İlim öğrenme yolunda bizlere rehberlik eden kişiler ise öğretmenlerimizdir.

• Bize bilgiyi öğretecek olanlar öğretmenlerimizdir.

• Bize bilgiyi veren öğretmenlerimize büyük bir saygıyla yaklaşmalı, onların değerini bilmeliyiz.

• Öğretmenlerimizin geleceğimiz için ne kadar önemli olduğunu unutmamalı ve onları üzecek davranışlardan kaçınmalıyız.
