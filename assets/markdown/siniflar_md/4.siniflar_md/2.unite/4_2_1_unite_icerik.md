# İslam’ın İnanç Esasları

•  İslam dinini kabul eden kimselerin inanması gereken bazı esaslar vardır. Bu esaslara, İslam’ın inanç esasları denir.

•  İslam’ın inanç esasları “imanın şartları” olarak da bilinir.

| **İslam’ın inanç esasları** |
|-----------------------------|
|        Allah’a iman         |
|        Meleklere iman       |
|        Kitaplara iman       |
|      Peygamberlere iman     |
|         Ahirete iman        |
|     Kader ve Kazaya iman    |


•  İslam’ın inanç esaslarını şüphe duymadan kabul etmek gerekir.

•  Bu şekilde inanmaya iman etmek denir.

•  Kur’an-ı Kerim’de iman eden kimseler şu ayette cennetle müjdelenmişlerdir:

**"Muhakkak ki Allah iman edip salih ameller işleyenleri içinden ırmaklar akan cennetlere koyacaktır..."**(Hac suresi, 14. ayet.)

---

## **Allah’a iman**

• Allah’ın varlığına ve birliğine iman etmektir.

• Allah’a iman etmek inanç esaslarının temelidir.

• Diğer inanç esasları da Allah’ın varlığına iman etmeyi gerektirir.

**"De ki: O, Allah'tır, bir tektir. Allah Samed'dir. (Her şey O'na muhtaçtır, o, hiçbir şeye muhtaç değildir.) Ondan çocuk olmamıştır (Kimsenin babası değildir). Kendisi de doğmamıştır (kimsenin çocuğu değildir). Hiçbir şey O'na denk ve benzer değildir."**(İhlas suresi, 1-4. ayetler.)

---

## **Meleklere iman**

• Allah’ın emriyle çeşitli görevleri yerine getiren, nurdan yaratılmış ve gözle görülmeyen varlıkların varlığına iman etmektir.

• Farklı görevleri olan birçok melek vardır.

• Melekler insanları koruyup kollar, onlar için dua eder ve insanların iyiliğini isterler.

| Meleklerin varlığına iman eden insanlar kötü davranışlardan uzak durur. | Meleklerin onlar için dua ettiklerini bilip huzurlu olurlar. |
|-------------------------------------------------------------------------|--------------------------------------------------------------|
---
## **Kitaplara iman**

• Allah’ın gönderdiği tüm ilahi kitaplara iman etmektir.

• Yüce Allah insanları doğru yola yöneltmek için peygamberler aracılığıyla kitaplar göndermiştir.

• Kur’an-ı Kerim, Yüce Allah’ın insanları doğru yola yöneltmek için gönderdiği son ilahi kitaptır.

• Kitaplara iman eden bir kimse Allah’ın
(c.c.) bu kitaplarla kendisine yol
gösterdiğini bilir.

• Böylece son ilahi kitap olan Kur’an-ı
Kerim’i okuyup ona uygun yaşamaya
çalışır.

---

## **Peygamberlere iman**

• Allah’ın gönderdiği tüm peygamberlere iman etmektir.

• Allah (c.c.), her toplum için peygamber göndermiştir.

• Peygamberlere iman eden kişiler onları örnek alır ve onların rehberliğinde hayatlarını sürdürürler.

## **Ahirete iman**

• İnsanın ölümüyle başlayıp sonsuza kadar sürecek olan hayata ahiret hayatı denir.

• Ahiret hayatının varlığını kabul etmeye ahirete iman denilmektedir.

• Dünya hayatı insanın ölümüyle son bulan geçici bir hayattır.

• İnsanlar bu dünyada yaptıkları davranışların karşılığını ahirette alırlar.

• Ahirete iman eden insanlar söz ve davranışlarına dikkat ederler. Bu dünyadaki zamanlarını en iyi şekilde değerlendirirler.

---

## **Kader ve Kazaya iman**

• Her şeyin Allah’ın bilgisi ve dilemesi ile gerçekleştiğine iman etmektir.

• Kader, Allah’ın her şeyi bir ölçüye göre yaratmasıdır.

• Kaza ise olayların bu ölçüye göre gerçekleşmesidir.

• Kader ve kazaya iman eden Müslümanlar her şeyin Allah’ın gücü ve iradesiyle yaratıldığını bilir.

**Müslümanlar Allah’ın verdiği iradeyle tercihlerde bulunduklarının ve davranışlarından sorumlu olduklarının farkında olurlar.**

 