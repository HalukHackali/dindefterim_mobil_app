# Hz. Muhammed’in (s.a.v.) Çocukluk ve Gençlik Yılları

▪ Altı yaşındayken annesiyle beraber babasının Medine’deki kabrini ziyaret etti. Bu vesileyle Medine’deki akrabalarını da tanıdı.

▪ Annesi Mekke’ye dönüş yolunda hastalandı ve vefat etti.

▪ Dadısı Ümmü Eymen, Hz. Muhammed’i (s.a.v.) alıp dedesi Abdülmuttalip’e teslim etti.

>**Hz. Peygamber’in dedesi**
>🔴 Nereye gitse onu da yanında götürürdü.
>🔴 Toplantılarda onun fikrini sorardı.
>🔴 Kâbe çevresinde ve Mekke sokaklarında birlikte dolaşırlardı.
>🔴 Onsuz sofraya oturmazdı.
>🔴 Kâbe’nin gölgesindeki özel minderine sadece torununun oturmasına izin verirdi.

▪ Hz. Muhammed (s.a.v.) sekiz yaşındayken dedesi Abdülmuttalip vefat etti.

▪ Dedesinin vefatından sonra amcası Ebu Talip, yeğeni Hz. Muhammed’i (s.a.v.) himayesine aldı.

▪ Hz. Muhammed (s.a.v.) on yaşlarındayken, amcasının geçimine katkıda bulunmak için çobanlık yaptı.

▪ Ebu Talip ticaretle uğraşır, geçimini bu yolla sağlardı. Zaman zaman kervanlarla ticaret yolculuğuna çıkardı.

▪ Hz. Peygamber amcasıyla ilk ticaret yolculuğuna on iki yaşındayken çıktı.

Arap kabileleri arasında küçük anlaşmazlıklar bile kan davaları yüzünden uzun süren savaşlara dönüşebiliyordu.Çocukluk ve gençlik yılları amcasının yanında geçen Hz. Muhammed (s.a.v.) bu sürede ondan ticareti öğrendi.

> 💫 **Muhammedü’l-Emin (Güvenilir Muhammed)**
> ✨ Hz. Muhammed (s.a.v.) kimseye yalan söylemez, kimseyi aldatmaya çalışmazdı.
> ✨ Kendisine emanet edilen şeyleri çok iyi korurdu.
> ✨ Bu sebeple Mekkeliler ona el-Emin yani “Güvenilir Muhammed” derlerdi.

▪ **Hz. Muhammed (s.a.v.) hayatının hiçbir döneminde;**
1. Putlara tapmamıştır.
2. Putlar adına kesilen kurban etinden yememiştir.
3. Putlar için düzenlenen şenliklere katılmamıştır. 

Hz. Muhammed (s.a.v.) her zaman günahlardan uzak durmuştur.

---

### **Hz. Muhammed (s.a.v.) Hilfü’l-Fudûl’a Katılıyor**

▪ Arap kabileleri arasında küçük anlaşmazlıklar bile kan davaları yüzünden uzun süren savaşlara dönüşebiliyordu. 

▪ Özellikle fakir ve kimsesiz insanlar büyük haksızlıklara uğruyordu.

▪ Toplumdaki haksızlıklar karşısında bazı iyi ve dürüst Mekkeliler kendi aralarında bir birlik kurdular. 

**“Hilfü’l-Fudûl”** yani “Erdemliler Birliği” denilen bu birlik, kim olursa olsun haksızlık ve zulme uğrayan insanların yanında yer alacak ve onlara yardım edecekti. 

▪ Hz. Muhammed de (s.a.v.) Hilfü’l-Fudûl’a katıldı ve üzerine düşen görevleri yerine getirdi.

▪ O, haksızlıklara ve zulümlere razı olmayan bir karaktere sahipti.

---

## **Hz. Muhammed’in (s.a.v.) Evliliği ve Çocukları**

▪ Mekke’nin saygıdeğer hanımlarından biri olan Hz. Hatice (r.a.), Hz. Muhammed’e (s.a.v.) kervanlarını yönetmesi teklifinde bulundu.

▪ Teklifi kabul eden Hz. Muhammed (s.a.v.) bu ticaretten büyük bir kâr elde etti.

▪ Hz. Hatice (r.a.) böylece Hz. Muhammed’i (s.a.v.) daha yakından tanıma fırsatı buldu.

▪ Bu iki güzel insan daha sonra evlenip dünyanın en mutlu ailesini kurdular.

▪ Onların sevgi ve saygıya dayalı evlilikleri Müslümanlar için her zaman en güzel örnek olmuştur.

▪ Hz. Peygamberin bir de eşi Hz. Mariye’den (r.a.) doğan ve küçük yaşta vefat eden İbrahim isimli bir oğlu vardır.

▪ Resulullah ile Hz. Hatice’nin altı çocukları oldu. Abdullah - Ümmü Gülsüm - Zeyneb - Fâtıma - Rukıyye - Kâsım


▪ Hz. Muhammed (s.a.v.) 35 yaşındayken, geçim sıkıntısı çeken amcası Ebu Talip’e destek olmak için onun oğlu Hz. Ali’nin (r.a.) bakımını üstlendi.

▪ O sıralar 5-6 yaşlarında küçük bir çocuk olan Hz. Ali (r.a.), Hz. Muhammed’in (s.a.v.) evinde yetişmiş, onun yanından hiç ayrılmamıştır. 

