# İslam Dini ve Temizlik

💧 Temizlik; bedenimizin, giysilerimizin, çevremizin ve ahlakımızın kötü, çirkin, pis olan şeylerden arınmasıdır. 

🔶 **Temizlik ikiye ayrılır:** Manevi temizlik - Maddi Temizlik

🟦 **Maddi temizlik** bedenimizin, giysilerimizin ve çevremizin her türlü kirden ve pastan arındırılmasına denir.

🟩 **Manevi temizlik** kalbimizin, duygularımızın her türlü kötü fikir ve düşünceden uzaklaşmasıdır.

🟣 Temizliğin bir diğer adı **taharettir**. Taharet sözlükte “temizlenmek, arınmak” anlamına gelir.

▪ İslam dini, temizliğe büyük önem vermiştir.

▪ Çünkü temizlik hem sağlık hem de ibadetler için gereklidir.

▪ Hastalığa neden olan mikroplar temiz olmayan ortamlarda çoğalır.

▪ Mikropların çoğalması insanların sağlığını bozar.

▪ Böylece hastalıklar yaygınlaşır.

▪ İslam dini, toplumun sağlıklı, mutlu olmasını istediği için insanların temiz olmasını ve çevresini de temiz tutmasını ister.

⚜ Hz. Muhammed (s.a.v.) **“Temizlik imanın yarısıdır.”** (Müslim, Tahâret, 1.) hadisiyle Allah’a (c.c.) inanan bir kimsenin temiz olması gerektiğini vurgulamıştır.

▪ Aynı zamanda kendisi de bedenini, elbiselerini ve çevresini temiz tutarak Müslümanlara örnek olmuştur.

▪ Allah rızası için yapılan her güzel iş ve davranış kalbin kirden arınmasını sağlar.

⚜️ **“Allah temizdir, temizliği ve temiz olanları sever.”** (Müslim, Tahâret, 68.)

▪ İbadet ederken Yüce Allah’ın huzuruna çıkıldığı için O’nun karşısında temiz olmak O’na olan sevgi ve saygımızın bir göstergesidir.

---

⚠️ ***Bazı ibadetlerin geçerli olması için temizlik şartı aranır.*** Örneğin;

🔸 Namaz kılacak olan bir kişi abdest almalıdır.

🔸Elbiselerinin temizliğine dikkat etmelidir.

🔸Namaz kılacağı yerin temizliğine dikkat etmelidir.

🔸Kötü duygu ve düşüncelerden uzak durmalıdır.

▪ **Abdest**, bedenimizdeki belirli organları dinimizin istediği şekilde yıkanması ve mesh edilmesidir.

