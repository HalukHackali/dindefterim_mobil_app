# **Hz. Muhammed’in (s.a.v.) Doğruluğu ve Güvenilir Kişiliği**

• Hz. Muhammed her zaman dürüstlüğü ile tanınmış, kimseyi aldatmamış, asla yalan söylememiş ve verdiği sözlerde durmuştur. Bu yüzden O’na **“Muhammedül emin”** (güvenilir Muhammed) denilirdi.

• İslamiyeti yaymaya başladığında müşrikler O’na kahin, büyücü, sihirbaz dediler ama yalancı diyemediler.

• Kabe’nin tamiri sırasında Mekkeliler arasında çıkan ve neredeyse kan dökülmesine neden olan bir anlaşmazlık Hz. Muhammed’in hakem olması ve bu durumdan herkesin memnun olması ile çözülebilmiştir.

• Mekkeliler Peygamberimize çok güvendikleri için Mekke dışına gittiklerinde önemli eşyalarını O’na emanet ederlerdi. Hatta O Medine’ye hicret ederken kendisinde bulunan emanetleri Hz. Ali’ye teslim etmiş ve bunları sahiplerine vermesini istemiştir.

• Ticaretle uğraşan ve Mekke’nin en zenginlerinden olan Hz. Hatice, Hz. Muhammed ile ticari ortaklık yapmış ve kendi adına çalışmasını istemiştir. Hz. Hatice O’na **“Ey Muhammed! Sen iyi, doğru, güvenilir ve güzel ahlaklı birisin.”** demiştir.

• Peygamberimiz bir gün Medine çarşısında gezerken buğday dükkanının birinde, buğday çuvalına elini daldırıp altının nemli, üstünün ise kuru olduğunu gördü. Bunun nedenini sorduğunda satıcı bunun yağmurdan kaynaklandığını söyledi. Bunun üzerine Hz. Muhammed **“Bizi aldatan bizden değildir.”** diyerek satıcıyı ikaz etti.

• Peygamberimiz Mekkeliler’in hepsini Safa tepesinin yanına çağırdı ve onlara İslam’ı anlatmak için tepeye çıkıp şöyle dedi: **“Ey insanlar! Şu dağın arkasında size saldırmak üzere hazırlanmış bir ordu var desem bana inanır mısınız?”** Oradakilerin hepsi “Evet inanırız. Çünkü senden hiçbir zaman yalan söz duymadık.” dediler.

» **“Andolsun ki Resulullah sizin için güzel bir örnektir.”** (Ahzap suresi, 21. ayet)

» **“Ve onlar ki kendilerine emanet edileni korur, verdikleri sözü yerine getirir ve şahitliklerini (dosdoğru) yaparlar.”** (Mearic suresi, 32. 33. ayetler)

» **“Emrolunduğun gibi dosdoğru ol!”** (Hûd suresi, 112. ayet)

» **“Müslüman, elinden ve dilinden başkalarının zarar görmediği kişidir.”** Hz. Muhammed (s.a.v.)

» **“Bizi aldatan bizden değildir.”** Hz. Muhammed (s.a.v.)

» **“Allah’a inandım de, sonra da dosdoğru ol.”** Hz. Muhammed (s.a.v.)

» “Ya olduğun gibi görün, ya da göründüğün gibi ol.” Mevlana Celaleddin Rumî
