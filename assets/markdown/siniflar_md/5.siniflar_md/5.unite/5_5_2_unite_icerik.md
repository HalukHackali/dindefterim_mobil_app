# Musikimizde Dinin İzleri


• İslam kültüründe musiki önemli bir yere sahiptir. Bunun en güzel örneklerinden biri, Peygamberimizin ilk ezanı, sahabenin en güzel seslilerinden biri olan Bilal-ı Habeşî’ye (r.a.) okutturmasıdır.

• İslam tarihinde duygu ve düşüncelerin ifadesinde musiki önemli bir rol oynamış, böylece **“dinî musiki”** ve **“tasavvuf musikisi”** türleri ortaya çıkmıştır.

• Tasavvuf musikisinde ney, kudüm, tambur, bendir gibi çalgılar kullanılır.

• İlahi, naat, kaside tasavvuf musikisi türlerindendir.

• İlahi, edebiyatımızdaki dini içerikli şiirlerin bestelenmiş şeklidir.

• Mübarek günlerde ve gecelerde, düğünlerde vb. çeşitli merasimlerde okunan **“mevlid”**, Osmanlı Dönemi divan şairlerinden Süleyman Çelebi tarafından Peygamberimizin doğumunu anlatmak amacıyla yazılmış bir şiirdir.

• Teravih namazlarında okunan **Salât-ı Ümmiyye**, Osmanlı Devleti zamanında yaşamış ünlü bestekârlardan Buhûrîzâde Mustafa Itrî Efendi tarafından bestelenmiştir.

• Günde beş kez camilerde okunan ezanlar belli usul ve makamlara göre icra edilmekte olup dinî musiki unsurlarından biridir.

> **Dinî musiki alanında tanınmış önemli şahsiyetler:** İsmail Dede Efendi, Mustafa Itrî Efendi, Hacı Arif Bey, Tanburi Cemil Bey, Münir Nurettin Selçuk.