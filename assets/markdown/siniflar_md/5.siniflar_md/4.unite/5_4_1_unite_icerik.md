# Hz. Muhammed’in Evliliği ve Çocukları

• Hz. Muhammed (s.a.v.) gençlik çağlarında ticaret ile uğraşıyordu. Hem iş hayatında, hem de normal yaşantısında dürüst ve güvenilir bir insandı. Bu yüzden insanlar O’na “Muhammedül emin (güvenilir Muhammed)” diyorlardı.

• Hz. Hatice ise dul, zengin ve ahlaklı bir tüccardı. İşlerini yürütecek güvenilir bir insana ihtiyaç duyuyordu. Peygamberimizin ticaret hayatındaki başarısını ve güvenilirliğini işitince O’na işlerini yürütme teklifinde bulundu. Peygamberimiz bunu kabul etti.

• Peygamberimiz, Hz. Hatice’nin Şam kervanının başına geçti. Bu ticarette önemli kazançlar elde etti ve yeni mallar satın alarak Şam’dan geri döndü.

• Bu yolculukta yanında bulunan Hz. Hatice’nin yardımcısı Meysere, dönüşte Hz. Muhammed’in başarısını ve dürüstlüğünü Hatice’ye anlattı. Hz. Muhammed’ten etkilenen Hz. Hatice, yardımcısı aracılığıyla Hz. Muhammed’e evlenme teklifinde bulundu. Peygamberimiz bir süre düşündükten sonra bu teklifi kabul etti. Hz. Hatice ve Hz. Muhammed sade bir düğün töreniyle evlendiler.

• Peygamberimiz ile Hz. Hatice’nin evliliklerinden altı çocukları dünyaya geldi.

**Kız çocukları** → Zeynep, Rukiye, Ümmü Gülsüm, Fatıma.

**Erkek çocukları** → Abdullah, Kasım.

• Peygamberimizin erkek çocukları küçük yaşta, Hz. Fatıma dışındaki kız çocukları ise Peygamberimizden önce vefat ettiler. Peygamberimiz kızı Fatıma’yı, amcası Ebu Talib’in oğlu Hz. Ali ile evlendirdi. Peygamberimizin soyu, Hz. Fatıma ile Hz. Ali’nin çocukları olan Hasan ve Hüseyin’den devam etti.

• Hz. Hatice’nin vefatından sonra Peygamberimiz Hz. Mariye ile evlendi. Bu evlilikten de İbrahim adında bir erkek çocuğu dünyaya geldi. İbrahim de Peygamberimizden önce vefat etti.

**Peygamberimizin bütün çocukları:** Zeynep, Rukiye, Ümmü Gülsüm, Fatıma, Abdullah, Kasım, İbrahim.