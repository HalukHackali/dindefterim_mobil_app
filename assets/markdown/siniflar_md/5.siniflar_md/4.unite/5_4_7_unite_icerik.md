# Bir Sure Tanıyorum: Kevser Suresi ve Anlamı

Kevser suresi Kur’an-ı Kerim’in 108. suresidir. Mekke’de inmiştir. Üç ayetten oluşur. Aynı zamanda Kur’an-ı Kerim’in en kısa suresidir. “Kevser” sözcüğü sınırsız bolluk, bereket, neslin çoğalması, maddi ve manevi çokluk anlamlarına gelir. Hz. Muhammed’in (s.a.v.) cennette müminlerle başında buluşacağı nehir veya havuza da kevser denir.

Hz. Muhammed’in (s.a.v.) erkek çocukları küçük yaşta vefat etmiştir. Bundan dolayı düşmanları nesli kesik anlamına gelen “ebter” diyerek Hz. Peygambere hakaret etmeye çalışmışlardır. Daha sonra Yüce Allah, başta nübüvvet olmak üzere Hz. Muhammed’e (s.a.v.) kevseri yani bitip tükenmez nimetleri verdiğini müjdelemiştir. Bu nimetlerden biri de kızı Hz. Fatıma (r.a.) aracılığıyla neslinin devam etmesidir. Yüce Allah, Hz. Muhammed’e (s.a.v.) asıl soyu kesiklerin kendisine kin besleyenler olduğunu haber vermiştir. Öte yandan Hz. Peygambere ebter diyenler unutulup giderken onun soyundan gelenler milyarlarca kişinin gönlünde taht kurmuş, isimleri geçtiğinde salâvatlar getirilerek kalplerde yaşatılmıştır. Günümüzde Hz. Muhammed’in (s.a.v.) soyu dünyanın dört bir tarafında peygamber soyundan gelenler vasıtasıyla çoğalarak devam etmektedir.

## **Bismillahirrahmanirrahim**
**بِسْمِ اللّٰهِ الرَّحْمٰنِ الرَّحيمِ**


اِنَّٓا اَعْطَيْنَاكَ الْـكَوْثَ ﴿١﴾ فَصَلِّ لِرَبِّكَ وَانْحَ(٢)
 اِنَّ شَانِئَكَ هُوَ الْاَبْتَرُ 

İnnâ a’teynâ kelkevser. Fesalli lirabbike venhar. İnne şânieke hüvel ebter.

## **Rahman ve Rahim Olan Allah'ın(cc) Adıyla Başlarım**

1- Şüphesiz biz sana Kevser’i verdik.

2- Öyleyse Rabbin için namaz kıl ve kurban kes.

3- Asıl sonu kesik olan, senin düşmanın (sana buğzeden)dir