# Sofra Adabı


• Allah (c.c.), Kur’an-ı Kerim’de, **“Artık Allah’ın size helâl ve temiz olarak verdiği rızıklardan yiyin. Eğer yalnız O’na ibadet ediyorsanız, Allah’ın nimetine şükredin.”** (Nahl suresi, 114. ayet) buyurarak Müslümanların helal ve temiz olan rızıklardan yemelerini ve verdiği nimetlerden dolayı kendisine şükretmelerini istemektedir.

• İnsan sağlığına zarar veren yiyecek ve içecekler, İslam dinine göre helal değildir. Bu nedenle Müslümanlar Allah’ın haram kıldığı yiyecek ve içeceklerden uzak dururlar.

• Yemekten önce ve sonra elleri yıkanmalıdır. Sağlık açısından bu davranışı Hz. Muhammed de (s.a.v.) tavsiye etmiştir.

• Yemek yemeye besmele çekerek başlamalıyız.

• Yemek yerken ölçülü olmalı, beslenmeyi doğru bir şekilde yapmalıyız. Gereğinden fazla yemek sağlığa zararlıdır.

• Hz. Muhammed (s.a.v.), midenin üçte birini yemeğe, üçte birini içeceğe ayırıp üçte birini de boş bırakmak gerektiğini belirtmiştir.

• Yemek bittikten sonra Allah’a şükretmeliyiz.

• Ağzımızda lokma varken konuşmamalıyız.

• Yemeğimizi, başkalarını rahatsız etmeden yemeliyiz.

• Yemeğimizi bir yere oturarak yemeliyiz.

> Peygamber Efendimiz yemekten sonra Allah’a şükretmek için şöyle dua ederdi; **“Elhamdülillahillezi et’amenâ ve sekânâ ve cealenâ min’el müslimîn.” (Bizi yediren, bizi içiren ve bizi Müslüman kılan Allah’a hamdolsun)**
