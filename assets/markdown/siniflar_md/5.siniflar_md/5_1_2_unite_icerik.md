# Allah(cc) Yaratandır

*   [Kavramlar](Kavramlar)
    *   [Rahman](Rahman)
    *   [Rahim](Rahim)
    *   [Kadir](Kadir)
    *   [İlim](İlim)
    *   [Samet](Samet)
    *   [İhlas](İhlas)

Bir resim sergisinde birbirinden güzel ve farklı tablolar sergilenmektedir. Bu tablolarda ağaçların ihtişamlı bir şekilde yükseldiğini, dağların, ovaların, denizlerin en güzel renklerle tasarlandığını ve portrelerde insan yüzlerinin tüm ayrıntılarıyla işlendiğini gördüğümüzde hayrete düşeriz. Resimleri kim çizmiştir? Ressam acaba nasıl biridir? gibi sorular aklımıza gelir.
        

Resim sergisinde gösterdiğimiz dikkati, yaşadığımız dünyaya çevirdiğimizde; Güneş’in, Ay’ın, yıldızların, denizlerin, dağların, ağaçların, hayvanların ve tabii ki biz insanların mükemmel bir şekilde yaratıldığını görürüz. Sonra aklımıza şu sorular gelir:

**“Bütün bunlar nasıl var olmuştur?”**

**“Evrendeki bu varlıklar kendi kendi ne var olabilir mi?”**

**“Her şeyi mükemmel bir şekilde yaratanın, tüm varlıklardan daha mükemmel ve üstün olması gerekmez mi?”**

Bu sorular üzerinde düşündüğü müzde evrendeki her şeyin bir yaratıcısı olduğu sonucuna ulaşırız. İşte o yaratıcı, yarattıklarına benzemeyen ve her şeyden üstün olan Yüce Allah’tır. Allah’ın (c.c.) her şeyi yarattığını Kur’an-ı Kerim bizlere şöyle anlatır: **“Allah her şeyin yaratıcısıdır ve her şeyi koruyup yöneten de O’dur.”** Ayrıca Yüce Allah, **“O, yeryüzünde olanların hepsini sizin için yaratan, sonra göğe yönelip onları yedi gök halinde düzenleyendir...”** ayetiyle her şeyin yaratıcısı olduğunu bildirir. **“O, yaratıp şekillendiren, ahenk veren ve düzene koyandır.”**  ayetinde ise yaratmanın yanında Allah’ın (c.c.) varlıklara şekil verdiği ve evreni düzene koyduğu vurgulanmaktadır.
