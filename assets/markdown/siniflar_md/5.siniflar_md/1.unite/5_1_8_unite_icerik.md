# Bir Sure Öğreniyorum: İhlas Suresi


<!--
*   [Kavramlar](Kavramlar)
    *   [Rahman](Rahman)
    *   [Rahim](Rahim)
    *   [Kadir](Kadir)
    *   [İlim](İlim)
    *   [Samet](Samet)
    *   [İhlas](İhlas)
-->   


Kur’an-ı Kerim’in 112. suresi olan İhlas suresi, Peygamberliğin Mekke döneminde indirilmiş olup 4 ayetten oluşur. 

İhlas, samimi olmak, Allah’ın dinine içtenlikle (gönülden) bağlanmak demektir. 

İhlas suresi tevhid inancının en özlü ifadesidir. Tevhid, Allah’ın varlığı ve birliği inancıdır. 

Bu surede; Allah’ın bir ve tek olduğu, var olmak için başka hiçbir şeye muhtaç olmadığı, doğmamış ve doğurmamış olduğu, eşinin ve benzerinin olmadığı vurgulanır. 
Peygamber Efendimiz Felak ve Nas sureleriyle birlikte İhlas suresinin de kötülüklerden korunmak maksadıyla okunabileceğini ve kendisinin yatarken bu sureleri okuduğunu bildirmiştir. (Müsned, III, 417)

# Bismillahirrahmanirrahim

> Kul hüvellâhü ehad. Allahüssamed.
Lem yelid ve lem yûled. 
Ve lem yekün lehû küfüven ehad.

# Rahman ve Rahim Olan Allah'ın(cc) Adıyla Başlarım
- De ki: O Allah’tır, bir tektir. 

- Her şey O’na muhtaçtır. O hiçbir şeye muhtaç değildir. (**Samed**)

- O’ndan çocuk olmamıştır. 

- Kendisi de doğmamıştır. 

- Hiçbir şey O’na denk değildir.
