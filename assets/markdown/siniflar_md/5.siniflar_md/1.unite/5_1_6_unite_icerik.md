# Allah(cc) İle İrtibat: Dua

<!--
*   [Kavramlar](Kavramlar)
    *   [Rahman](Rahman)
    *   [Rahim](Rahim)
    *   [Kadir](Kadir)
    *   [İlim](İlim)
    *   [Samet](Samet)
    *   [İhlas](İhlas)
-->   

## Dua ve Salih Amel


**Dua;**

» İnsanın Allah ile iletişim kurmasıdır.

» İsteklerimizi Allah’a iletmektir.

» Sevinç ve üzüntülerimizi Allah ile paylaşmaktır.

» Allah’tan yardım dilemektir.

» Allah’a sığınmaktır.

» Hatalarımızdan dolayı Allah’tan af dilemektir.

» Verdiği nimetlerden dolayı Allah’a şükretmektir.İnsan dua vasıtasıyla dileklerini v
isteklerini aracısız olarak Allah’a iletir. Sıkıntılı zamanlarında Allah’tan yardım ister. 
Sıkıntıları geçince de O’na şükreder. Böylece Allah ile iletişimi güçlü ve devamlı olmuş olur. 
Dua eden kişi, Allah’ın yardımının kendisiyle olduğunu düşünür, bu yüzden manevi güç kazanır,
psikolojik olarak rahatlar.**”(Ey Muhammed!) De ki duanız olmasa Rabb’im size ne diye değer versin!…” (Furkan suresi, 77. ayet)**

“Dua ibadetin özüdür.” Hz. Muhammed (s.a.v.)

“Dua ibadettir.” Hz. Muhammed (s.a.v.)

“Allah katında duadan daha kıymetli bir ibadet yoktur.” Hz. Muhammed (s.a.v.)Niçin ve Nasıl Dua Edilir» Allah’ın bizlere verdiği sayısız nimetlere şükretmek için

» Allah’ın “Bana dua edin, duanıza cevap vereyim” (Mü’min suresi, 60. ayet) emrine uymak için

» Sevap kazanmak ve Allah katındaki derecemizi artırmak için

» Allah’a sığınarak moral kazanmak, üzüntülerimizi gidermek için

» Hatalarımızı, günahlarımız affettirmek için

» Hastalıklardan, belalardan, kazalardan, tehlikelerden korunmak için

» Dünyada ve ahirette mutlu olmak için

» Yakınlarımızın, ülkemizin, insanlığın iyiliği içinDua, insanın içinden geldiği gibi ve istediği zaman edilebilir. 
Önemli olan samimi olmaktır. 

Diğer insanlar ve canlılar için de dua edilmelidir. 
Dua ederken Allahü Teala’nın güzel isimleri kullanılırsa daha sevap olur. 
> Örneğin; Ey yüce Allah’ım, ey merhameti bol olan Allah’ım. Bir de dua etmeden önce gerçekleşmesini istediğimiz iş veya olay için elimizden geleni yapmalı, ondan sonra Allah’a yalvarmalıyız. 

> Örneğin; hiç ders çalışmadan başarılı olmayı istemek doğru bir davranış değildir.

# Kur’an-ı Kerim’den Dua Örnekleri:

- “… Rabbimiz! Bize dünyada da iyilik ver, ahirette de iyilik ver ve bizi ateşin azabından koru…” (Bakara suresi, 201. ayet)

- “… Ey Rabbim! Yüreğime genişlik ver. İşimi bana kolaylaştır.” (Tâ-Hâ suresi, 25.-26. ayetler)
  
- “… Ey Rabbimiz! Unutur ya da yanılırsak bizi sorumlu tutma… Ey Rabbimiz! Bize gücümüzün yetmediği şeyleri yükleme. Bizi affet, bizi bağışla, bize acı. Sen bizim Mevlamızsın…” (Bakara suresi, 286. ayet)

- “Rabb’im! Beni ve soyumdan gelecekleri namazı devamlı kılanlardan eyle; ey Rabb’imiz! Duamı kabul et.” (İbrahim suresi, 40. ayet)

- “Ey Rabb’imiz! Hesabın görüleceği gün beni, ana-babamı ve müminleri bağışla!” (İbrahim suresi, 41. ayet)Hz. Peygamber’den Dua Örnekleri:

- “Allah’ım! Sen affedicisin, affetmeyi seversin. Beni de affet.”

- “Allah’ım! Senden faydalı bilgi, temiz rızık ve kabul edilmiş bir ibadet dilerim.”

- “Allah’ım! Üzüntüden ve kederden sana sığınırım.”

- “Allah’ım! Beni doğru yola ilet ve bütün işlerimde başarılı kıl.”
  
# Kültürümüzden Dua Örnekleri 
  
> **Yatma duası**
Yattım Allah kaldır beni
Nur içine daldır beni
Can bedenden çıkmadıkça
İmanla uyandır beni
  
> **Yemek duası**
Elhamdülillah Elhamdülillah
Bu nimeti veren Allah
Peygamberim Resulullah
Her yemekte derim Bismillah
