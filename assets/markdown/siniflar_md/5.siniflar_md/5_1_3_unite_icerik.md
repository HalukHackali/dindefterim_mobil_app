# Allah(cc) Rahman ve Rahimdir

<!--
*   [Kavramlar](Kavramlar)
    *   [Rahman](Rahman)
    *   [Rahim](Rahim)
    *   [Kadir](Kadir)
    *   [İlim](İlim)
    *   [Samet](Samet)
    *   [İhlas](İhlas)
-->   
Rahman; dünyada, bütün canlılara şefkat gösteren,hamet eden ve her türlü nimeti sürekli veren anlamlarına gelir.

> BİLGİ KUTUSU

### Esmâ-i Hüsnâ

Allah’ın (c.c.) güzel isimlerine Esmâ-i Hüsnâ denir. Bu isimleri Kur’an-ı Kerim’den ve Hz.Muhammed’in (s.a.v.)* sözlerinden öğreniriz. Rahman, Rahîm, Semî, Alîm ve Samed bu isimlerden bazılarıdır.

***Sallallâhu aleyhi ve sellem:** Allah (c.c.) ona salât ve selam eylesin.

Rahman, Yüce Allah’ın güzel isimlerinden birisidir. Bu isim Kur’an-ı Kerim’de şöyle geçer: **“De ki: “(Rabbinizi) ister Allah diye çağırın, ister Rahman diye çağırın. Hangisiyle çağırırsanız çağırın, nihayet en güzel isimler O’nundur...”** Yüce Allah, Rahman ismi ile dünya hayatımızı devam ettirebilmemiz için çeşitli nimetler ve kolaylıklar sunar. Örneğin bebeklik ve çocukluk dönemimizde iken korunma, beslenme, güvenlik, sevgi ve şefkat gibi çeşitli ihtiyaçlarımızın karşılanması için bizi bir aile içinde var eder. Ailemize de ayrıca şefkat ve merhamet duygusu verir ki onlar da bıkmadan usanmadan bizimle ilgilenebilsinler. Beslenmemiz için bitkileri ve hayvanları var eder. Dünya hayatında neyin nasıl yapılacağı bilgisini bize öğretir. Biz de bu bilgilerle buluşlar yapar, eşyalar üretir ve yeni bilgilere ulaşırız.

Evrendeki her varlık Allah’ın (c.c.) rahmetinin sonucu olarak varlığını devam ettirir. Allah’ın (c.c.) rahmeti çok geniştir. Allah (c.c.), Rahman olmasının bir gereği olarak yarattığı tüm kullarına merhamet eder.

Rahîm; dünyada yarattığı bütün varlıklara karşılıksız nimet veren, yarattıklarını koruyan, esirgeyen, bağışlayan ve merhamet eden, ahirette ise sadece Allah’a (c.c.) inanan kullarına şefkat eden anlamlarına gelir.

Yüce Allah Kur’an-ı Kerim’de **“...O Rahman’dır, Rahîm’dir.”** ve **“Sizin ilahınız bir tek ilahtır. Ondan başka ilah yoktur. O Rahman’dır, Rahîm’dir.”** ayetlerinde Rahman ve Rahîm olduğunu bizlere bildirmektedir.

Her işin başlangıcında besmele çekilmesinin bir anlamı da Allah’ı (c.c.) Rahman ve Rahîm isimleri ile anmak ve yüceltmektir. Besmele ile Allah’tan (c.c.) esirgenme ve bağışlanma istenir. Ayrıca Allah’ın (c.c.) kullarına merhametli olması bizlerin de O’na karşı sorumlu davranmamızı gerekli kılar. Yüce Allah insana sonsuz merhametle yaklaşırken insanın bunu karşılıksız bırakmaması ve kulluk görevlerini yerine getirmesi beklenir. Böylece insan Allah’ın (c.c.) emirlerine uygun bir hayat yaşamaya yönelir.

> ## er-Rahman
> Hiç ayırım yapmadan
Merhametle davranan
Zikredelim her zaman
O’nun adı er-Rahman
